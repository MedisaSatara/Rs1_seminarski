<h1>PARIZ</h1>
<p>02.05. - 06.05.</p>
<br />
<p>Pariz – grad ljubavi, svjetlosti, umjetnosti i mode! San svih zaljubljenih, umjetnika i gurmana. “Grad – enciklopedija” u kojem svaka ulica ima bar jednu zgradu koja se nalazi u nekom priručniku historije ili umjetnosti. Za Francuze, Pariz je centar svijeta, a za ostale stanovnike planeta – metropola svih metropola. Pariz je jedan od rijetkih gradova na koji se može asocirati sa više od deset riječi: Tour Eiffel, Champs Elysees, Notre Dame, Moulin Rouge, Louvre, Seine, L’Arc de Triomphe, Pigale, Montmartre, Disneyland,…</p>
<br />
<h2>PROGRAM PUTOVANJA</h2>
<ul>
    <li>
        1. DAN, 02.05.2022. (PONEDJELJAK), SARAJEVO – PARIZ
        Sastanak grupe sa pratiocem putovanja na Međunarodnom aerodromu Sarajevo u 10:30h. Let W6 4635 avio kompanije Wizzair za Pariz u 12.25h sa slijetanjem na aerodrom Beauvais Paris u 14.55h. Slijedi pasoška i carinska kontrola i transfer do hotela. Smještaj u hotel. Noćenje.
    </li>
    <li>
        2. DAN, 03.05.2022. (UTORAK), PARIZ
        Nakon doručka slijedi fakultativni odlazak metroom do Ajfelovog tornja, koji sa svojom visinom od 320m dominira cijelim Parizom. Popnite se liftom na 3. sprat i uživajte u nezaboravnom pogledu na grad! Poslije predlažemo jednosatnu romantičnu vožnju rijekom Senom uz najpoznatije spomenike i mostove upotpuniće dojam „grada svjetlosti“. Razgledanje grada nastavljamo odlaskom do ostrva Ile de la Cite gdje se nalazi najstariji pariški most Pont Neuf, Palata pravde (Palais de Justice) i gotička katolička nedavno katastrofalno stradala katedrala Notre Dame. Zatim prelazimo u živahni Latinski kvart (Quartier Latin), vjerovatno najzabavnije i najpopularnije boemsko mjesto u Parizu. Kvart obiluje prodavnicama, buticima, bistroima, restoranima, kafićima i knjižarama (obavezno svratite do čuvene Shakespeare & Co). Ovdje se nalazi i najstariji univerzitet na svijetu – Sorbonne. Provest ćemo vas uskim, romantičnim ulicama i ispričati nevjerovatne priče o ovom dijelu Pariza. Prilika za ručak u nekom od brojnih restorana čiji su meniji pripremljeni za široku publiku. Ručak udva slijeda koštaće vas od 10-20 EUR. Po pravilu „menu del jour“ - dnevni meni uključuje predjelo, glavno jelo i desert, a ako tome dodate i čašu vina, ovaj iznos će porasti za 5 EUR. Oni najuporniji nakon ručka prošetat će i do Sorbonne i Panteona. Povratak u hotel. Noćenje.
    </li>
    <li>
        3. DAN, 04.05.2022. (SRIJEDA), MONMARTRE – LOUVRE – CHAMPS ELYSEES
        Nakon doručka slijedi nastavak fakultativnog razgledanja grada gradskim metroom i pješice. Danas ćemo obići sjeverni i ujedno najviši dio Pariza (127m n/v) – Monmartre, sa kojeg se pruža pogled na ostale dijelove grada. Vidjećemo najčuveniji svjetski kabare – noćni klub Moulin Rouge (izvana), poznat po svojim fenomenalnim predstavama. Šetamo se starim šarmantnim ulicama pored brojnih restorana i kafića Zida ljubavi (Le Mur des je t'aime) do Trga slikara Place du Tertre gdje možete naručiti izradu portreta, kupiti tipične pariške suvenire ili jednostavno uživati u umjetničkoj atmosferi. Razgledanje ovog dijela grada završavamo kod poznate bijele bazilike Sacre Coeur koju možete posjetiti ili samo uživati u prelijepom vidikovcu ispred bazilike. Slijedi odlazak do muzeja Luvr (Louvre), i slobodno vrijeme za obilazak jednog od najpoznatijih svjetskih muzeja (više od 380.000 artefakata!). Popodne ćemo provesti u šetnji najprestižnijom gradskom avenijom Champs Elysees dugom skoro 2km. Ukoliko nam vrijeme dozvoli otići ćemo i do slavnih robnih kuća Galeries Lafayette i/ili Printemps. Naveče predlažemo opcionalni odlazak na predstavu u Moulin Rouge. Povratak u hotel. Noćenje.
    </li>
    <li>
        4. DAN, 05.05.2022. (ČETVRTAK), PARIZ – VERSAJ ILI DISNEYLAND
        Doručak. Poslije doručka fakultativni odlazak javnim prijevozom u MUZEJ «Versaj». Obilazak bivšeg dvorca francuskih kraljeva i jednog od najpoznatijih svjetskih muzeja. Individualno razgledanje dvorca Louisa XIV, savršenog primjera francuskog baroka. Preporučujemo šetnju njegovim elegantnim parkovima. U kasnim poslijepodnevnim satima povratak u Pariz. Ili, ako volite zabavne parkove, preporučujemo odlazak brzim vozom RER do zabavnog parka Disneyland, 32 km od Pariza (radno vrijeme od 10:00 do 18:00 sati), uronite u svijet bajke s mnogobrojnim atrakcijama, predstavama i paradama. U večernjim satima povratak u Pariz. Noćenje.
    </li>
    <li>
        5. DAN, 06.05.2022. (PETAK), PARIZ – SARAJEVO
        Doručak. Odjava iz hotela i slobodno vrijeme za individualne aktivnosti do 12:00h kada je predviđen transfer na aerodrom. Let broj W6 4636 za Sarajevo u 15:25h sa dolaskom u 17:45h. Kraj putovanja. RANI
    </li>
</ul>

